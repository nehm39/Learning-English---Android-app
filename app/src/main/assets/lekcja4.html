<!DOCTYPE html>
<html class="" dir="ltr"><!--<![endif]--><head><meta http-equiv="Content-Type" content="text/html; charset=UTF-8">
    
    <meta http-equiv="X-UA-Compatible" content="IE=edge">
    <meta name="google" value="notranslate">
    <meta name="viewport" content="width=device-width, initial-scale=1.0">
    <link rel="chrome-webstore-item" href="https://chrome.google.com/webstore/detail/aiahmijlpehemcpleichkcokhegllfjl">
    <title>Duolingo: Zaimki dzierżawcze</title>
    

        <link rel="stylesheet" href="./lekcje_html_pliki/959e3640a2a724a3a37f5a40b5aad71b_mv_2d20e85841c50ddf46a77b6a9126611c_0.min.css">
        <link rel="stylesheet" href="./lekcje_html_pliki/959e3640a2a724a3a37f5a40b5aad71b_mv_2d20e85841c50ddf46a77b6a9126611c_1.min.css">
        <link rel="stylesheet" href="./lekcje_html_pliki/959e3640a2a724a3a37f5a40b5aad71b_mv_2d20e85841c50ddf46a77b6a9126611c_2.min.css">
    <link href="https://www.duolingo.com/images/favicon.ico?v=3" rel="shortcut icon" type="image/x-icon">
    <link rel="manifest" href="https://www.duolingo.com/gcm/manifest.json">
</head>

<body class="global-pl compact-enabled" lang="pl" style="overflow: auto;">
    <div id="fb-root" class=" fb_reset"><div style="position: absolute; top: -10000px; height: 0px; width: 0px;"><div></div></div><div style="position: absolute; top: -10000px; height: 0px; width: 0px;"><div></div></div></div>
    <div id="topbar"><div id="keyboard-shortcuts" class="modal keyboard-shortcuts fade"></div><div id="alert-modals"></div> </div>
    <div id="app" class="skill skill-page-path"><main class="main-right"><section class="page-main main-right" style=""><h1>Zaimki dzierżawcze</h1><div class="list-lessons" style=""><div class="list-lessons-row"><div class="list-lesson-item past"></div><div class="list-lesson-item locked"></div><div class="list-lesson-item"></div></div></div><div class="tips-notes-panel">
	<br><h2>Określanie własności i przynależności</h2>
<p>W języku polskim do określania własności (czy przynależności) jakiejś rzeczy używamy albo osobowych (mój, twój itp.), albo rzeczownika w dopełniaczu.</p>
<ul>
<li>To jest <em>moja</em> książka. Ta książka jest <em>moja</em>.</li>
<li>To <em>twój</em> pies. Ten pies jest <em>twój</em>.</li>
<li>To jest książka <em>dziewczynki</em>.</li>
</ul>
<p>W języku angielskim istnieją 4 sposoby określania własności lub przynależności: przymiotniki dzierżawcze, zaimki dzierżawcze, dopełniacz saksoński i dopełniacz z <strong>„of”</strong>.</p>
<h2>Przymiotniki dzierżawcze</h2>
<p>Przymiotniki dzierżawcze występują bezpośrednio przed rzeczownikiem i <strong>zawsze</strong> występują razem z rzeczownikiem. Przymiotniki te zastępują ponadto przedimki "a/an" i "the" - w wypadku zastosowania przymiotnika dzierżawczego, przedimek jest już zbędny.</p>
<table>
<thead>
<tr>
<th>Angielski</th>
<th>Polski</th>
</tr>
</thead>
<tbody>
<tr>
<td><strong>my</strong></td>
<td>mój, moja, moje, moi</td>
</tr>
<tr>
<td><strong>your</strong></td>
<td>twój, twoja, twoje, twoi</td>
</tr>
<tr>
<td><strong>his</strong></td>
<td>jego</td>
</tr>
<tr>
<td><strong>her</strong></td>
<td>jej</td>
</tr>
<tr>
<td><strong>its</strong></td>
<td>tego, jego, jej; onego, onej; swoje</td>
</tr>
<tr>
<td><strong>our</strong></td>
<td>nasz, nasza, nasze, nasi</td>
</tr>
<tr>
<td><strong>your</strong></td>
<td>wasz, wasza, wasze, wasi</td>
</tr>
<tr>
<td><strong>their</strong></td>
<td>ich</td>
</tr>
</tbody>
</table>
<ul>
<li><em>This is <strong><em>my</em></strong> book.</em> - To jest <em>moja</em> książka.</li>
<li><em>That is <strong><em>your</em></strong> dog.</em> - To jest <em>twój</em> pies.</li>
<li><em>She is <strong><em>our</em></strong> child.</em> - Ona jest <em>naszym</em> dzieckiem.</li>
</ul>
<p>Zaimek <strong><em>its</em></strong> sprawia sporo kłopotów w nauce, bo jego dokładnego odpowiednika nie używa się obecnie w języku polskim (dawniej używało się słowa "onego"). Oznacza on przynależność czegoś do innego rzeczownika nieożywionego albo do zwierzęcia (gramatyka j.angielskiego traktuje zwierzęta jak rzeczy: kot nie pije "<em>jego</em> mleka", tylko "<em>onego</em> mleko" - a poprawniej we współczesnej polszczyźnie - "<em>swoje</em> mleko"). Zatem <strong><em>its</em></strong> jest stosowany by przypisać cień do drzewa, mleko do kota, krajobrazy czy bogactwa naturalne do jakiejś krainy. (Dla porządku należy dodać, że właściciele zwierząt domowych często traktują je trochę jak ludzi, stosując wobec nich zaimki "he", "she", "his", "her" - jednak w tym temacie nie jest to dopuszczane.)</p>
<ul>
<li><em>A tree has <strong><em>its</em></strong> shadow.</em> - Drzewo ma <em>swój</em> cień. </li>
<li><em>The cat drinks <strong><em>its</em></strong> milk.</em> - Kot pije <em>swoje</em> mleko.</li>
<li><em>Scotland is famous for <strong><em>its</em></strong> castles.</em> - Szkocja jest znana ze <em>swoich</em> zamków.</li>
</ul>
<h2>Zaimki dzierżawcze</h2>
<p>Zaimki dzierżawcze mogą pełnić samodzielną funkcję w zdaniu i <strong>zastępują</strong> rzeczownik (w  funkcji dopełnienia). Często występują na końcu zdania.</p>
<table>
<thead>
<tr>
<th>Angielski</th>
<th>Polski</th>
</tr>
</thead>
<tbody>
<tr>
<td><strong>mine</strong></td>
<td>mój, moja, moje, moi</td>
</tr>
<tr>
<td><strong>yours</strong></td>
<td>twój, twoja, twoje, twoi</td>
</tr>
<tr>
<td><strong>his</strong></td>
<td>jego</td>
</tr>
<tr>
<td><strong>hers</strong></td>
<td>jej</td>
</tr>
<tr>
<td><strong>its</strong></td>
<td>tego, jego, jej, swoje</td>
</tr>
<tr>
<td><strong>ours</strong></td>
<td>nasz, nasza, nasze, nasi</td>
</tr>
<tr>
<td><strong>yours</strong></td>
<td>wasz, wasza, wasze, wasi</td>
</tr>
<tr>
<td><strong>theirs</strong></td>
<td>ich</td>
</tr>
</tbody>
</table>
<ul>
<li><em>This book is <strong><em>mine</em></strong>.</em> - Ta książka jest <em>moja</em>.</li>
<li><em>That dog is <strong><em>yours</em></strong>.</em> - Ten pies jest <em>twój</em>.</li>
<li><em>The blue shirt is <strong><em>his</em></strong> and the pink one is <strong><em>hers</em></strong>.</em> - Niebieska koszula jest <em>jego</em>, a różowa <em>jej</em>.</li>
</ul>
<h2>Dopełniacz z <strong>„of”</strong></h2>
<p>Dopełniacza z z <strong>„of”</strong> używa się najczęściej do oznaczenia przynależności do rzeczy nieożywionych, do części rzeczy, opisywania pojęć abstrakcyjnych i do oznaczania przynależności do osób opisanych dłuższą frazą.</p>
<ul>
<li><em>The colour <strong><em>of</em></strong> the hat</em> -  Kolor kapelusza</li>
<li><em>The end <strong><em>of</em></strong> the book</em> - Koniec książki</li>
<li><em>Fruit <strong><em>of</em></strong> the Loom</em> (marka odzieży) - Owoc krosna</li>
</ul>
<h2>Dopełniacz saksoński (<em>'s</em>)</h2>
<p>Dopełniacz saksoński formowany jest przez końcówkę <strong>„-'s”</strong> (apostrof+litera <strong>s</strong>), dodawaną na końcu rzeczownika w liczbie pojedynczej lub mnogiej w wypadku jeśli wyraz w tej formie nie kończy się już literą "s". Jeśli wyraz w liczbie mnogiej kończy się literą "s", dodawany jest sam apostrof <em>„-'”</em> (przykłady poniżej).</p>
<p>W j.angielskim jest inna kolejność słów niż w polskim - najpierw informacja o właścicielu, potem o posiadanej rzeczy. Ponadto, o ile w języku polskim dopełniacz zmienia końcówkę każdego wyrazu w wielowyrazowym wyrażeniu (np. "piłka <em>wysokiego chłopca</em>") - w języku angielskim dopełniacz saksoński zaznacza się tylko na końcu całego wyrażenia opisującego rzeczownik (np. "<em>the tall boys<strong>'s</strong></em> ball").</p>
<p>Dopełniacza saksońskiego używa się najczęściej w wypadku przynależności do ludzi i istot żywych. Zakres użycia dopełniacza różni się jednak znacząco od zastosowania dopełniacza w języku polskim. </p>
<h5>Dopełniacz saksoński przy liczbie pojedynczej</h5>
<ul>
<li><em>The girl<strong><em>'s</em></strong> cat</em> - Kot dziewczynki</li>
<li><em>The boy<strong><em>'s</em></strong> dog</em> - Pies chłopca</li>
<li><em>The children<strong><em>'s</em></strong> cats</em> - Koty dzieci</li>
<li><em>This is a girl<strong><em>'s</em></strong> book.</em> - To jest książka (jakiejś) dziewczynki.</li>
<li><em>McDonald<strong><em>'s</em></strong> Restaurant</em> - Restauracja McDonalda</li>
<li><em>The tall boys<strong><em>'s</em></strong> ball</em> - Piłka wysokiego chłopca</li>
</ul>
<h5>Dopełniacz saksoński przy liczbie mnogiej</h5>
<ul>
<li><em>The <strong><em>girls'</em></strong> cat</em> - Kot dziewczynek</li>
<li><em>The <strong><em>boys'</em></strong> dog</em> - Pies chłopców</li>
<li><em>His <strong><em>cats'</em></strong> food is milk</em>. - Mleko jest jedzeniem jego kotów.</li>
</ul></div></section>
</body></html>